Szlúka András Tamás, EK9LY8

A megbeszéltek alapján egy sakkprogram megvalósításán dolgozok. Ennek a sakkproramnak lennének különböző featurei, például FEN betöltése (tetszőleges állás felállítása), vagy akár tetszés szerint is beállíthat egy állást, így pl. lehetséges lenne, hogy ha nagyon magabiztosnak érzi magát, elindíthat egy meccset vezér nélkül, vagy formálhatja úgy az állást, hogy az ellenfélnek különböző előnyöket (vagy hátrányokat) ad. Tervezek egy Chess960 megvalósítását is, illetve ezek mellé minél több variánst. Amennyire időmbe belefér, szívesen csinálnék egy opening gyakorlót is (amit később ki is lehetne bővíteni middlegame puzzle patternekre és tipikus endgame állásokra is), viszont ennek részleteit még ki kell találjam, hiszen egy állásban előfordulhat, hogy több "legjobb" lépése is lehet az adott félnek (pl. ha a pozíció: W: Kg6 Rf1 B:Kg8 és világos lép, akkor ha jól számolom, hétféleképpen is lehetne mattot adni 2 lépésben (Rf[2-7] vagy Kh6)). Mindezek mellett szerintem a legontosabb feature a single player mode lenne, ahol csinálnék egy AI botot, ami minél erősebb (ehhez kérnék egy kis segítséget, hogy a rating system alapján milyen szintet kéne megüssön?).

Az implementációt Python webapplikáció és az ehhez tartozó Django segítségével csinálom. Persze ehhez még kell HTML, JavaScript és Bootstrap. Tehát egy olyan webalkalmazást csinálnék, ami azt is tudná, hogy a link birtokában játszhatunk valaki más ellen is, viszont az a része eléggé képlékeny, hogy tud majd több ember hozzáférése ellenére hogyan tud mindenki "mást" csinálni (tehát ha 10 ember fent van egyszerre és ketten játszanak, a maradék 8 attól még tudjon az AI ellen gyakorolni).

Az AI megvalósítását egyelőre a mestinten tanult Minimax és Alfa-béta vágással kezdeném el, hiszen ezeket az algoritmusokat pont a sakkhoz hasonló kétjátékos játékokhoz találták ki. Viszont ez valószínűleg nem lesz elég, így az implementálásuk után jobban utánanézek, hogy mit is használnak még ezeken kívül.

Fontosabb határidők a félév hátralévő részére:
Február 12: Webapplikáció megvalósítása
Február 26: Ötletgyűjtés az AI-hoz
Március 19: AI megvalósítása
Április 12: A fentebb említett featureök leimplementálása (FEN betöltése, Chess960, egyéb variánsok, opening gyakorló, esetleg néhány puzzle, aminek célja, hogy összegyűjtse a fontosabb patternöket)
Április 26: Elmaradások pótlása, hibák kijavítása és tesztelés
